---
mainImage: ../../../images/part-0.svg
part: 0
letter: a
lang: it
---

<div class="content">

Questo corso è un'introduzione al moderno sviluppo web con JavaScript. Il focus principale è sulle applicazioni a pagina singola (Single Page Applications) implementate con React e sul loro supporto con servizi web RESTful e GraphQL implementati con Node.js. Il corso ha anche parti su TypeScript, React Native e integrazione continua.

Altri argomenti includono il debug delle applicazioni, la configurazione, la gestione degli ambienti di runtime e i database NoSQL.

### Prerequisiti

Ci si aspetta che i partecipanti abbiano buone capacità di programmazione, una conoscenza di base della programmazione web e dei database, e la padronanza del sistema di gestione delle versioni Git. Ci si aspetta anche che tu abbia perseveranza e una capacità di risolvere i problemi e cercare informazioni in modo indipendente.

Non è richiesta una precedente conoscenza di JavaScript o di altri argomenti del corso.

### Materiale del corso

Il materiale del corso è pensato per essere letto una parte alla volta e in sequenza.

Il materiale contiene esercizi che sono posizionati in modo che il materiale precedente fornisca informazioni sufficienti per risolvere ogni esercizio. Puoi fare gli esercizi man mano che li incontri nel materiale, ma può anche essere utile leggere tutto il materiale della parte prima di iniziare con gli esercizi.

In molte parti del corso, gli esercizi contribuiscono a costruire un'applicazione più grande in maniera graduale e un pezzo alla volta. Alcune delle applicazioni degli esercizi sono sviluppate attraverso più parti.

Il materiale del corso è basato su applicazioni di esempio in espansione incrementale, che cambiano di parte in parte. È meglio seguire il codice mentre si fanno piccole modifiche in modo indipendente. Il codice delle applicazioni di esempio per ogni passo di ogni parte può essere trovato su GitHub.

### Seguire il corso

Il corso contiene tredici parti, la prima delle quali è numerata 0 per coerenza con le iterazioni passate. Una parte corrisponde vagamente a una settimana (in media 15-20 ore) di studio, ma la velocità di completamento del corso è flessibile.

Procedere dalla parte <i>n</i> alla parte <i>n+1</i> non ha senso prima di aver raggiunto una conoscenza sufficiente degli argomenti della parte <i>n</i>. In termini pedagogici, il corso segue la metodologia [Mastery Learning](https://en.wikipedia.org/wiki/Mastery_learning), di conseguenza, si dovrebbe procedere alla parte successiva solo dopo aver fatto abbastanza esercizi nella parte precedente.

Il corso prevede che siano svolti <i>almeno</i> tutti gli esercizi che non sono segnati con un asterisco (\*). Gli esercizi segnati con un asterisco contano per il voto finale, ma saltarli non impedisce di fare gli esercizi obbligatori nella parte successiva.

La velocità di completamento del corso è flessibile, e gli esercizi possono essere presentati fino alle 23:59 [EET](https://en.wikipedia.org/wiki/Eastern_European_Time) del 1 marzo 2022.

Tuttavia, si noti che il termine ultimo per sostenere l'esame per i crediti dell'Università di Helsinki è il 10.1.2022.

Le statistiche sul tempo di completamento degli esercizi possono essere trovate tramite il [sistema di invio](https://studies.cs.helsinki.fi/stats/courses/fullstackopen).

### Parti e completamento

Gli studi Full Stack consistono nel corso principale e in diverse estensioni. E' possibile completare gli studi al fine di raggiungere da 5 a 13 crediti.

#### Parti 0-5 (corso principale) - Full Stack Web Development (5 cr, AYCSM141081en)

Il numero di crediti e il voto del corso si basano sul numero totale di esercizi presentati per le parti 0-7 (inclusi gli esercizi contrassegnati da un asterisco).

I crediti e i voti sono calcolati come segue:

| esercizi | crediti | voto |
| -------- | :-----: | :--: |
| 138      |    7    |  5   |
| 127      |    6    |  5   |
| 116      |    5    |  5   |
| 105      |    5    |  4   |
| 94       |    5    |  3   |
| 83       |    5    |  2   |
| 72       |    5    |  1   |

Le persone interessate a ricevere crediti universitari, dovranno completare un esame. L'esame non conta per il voto finale, ma deve essere superato. L'esame e' svolto su Moodle, a cui si può accedere tramite la [pagina del corso su Open University](https://studies.helsinki.fi/courses/cur/hy-CUR-143228359/Open_uni_Full_Stack_Web_Development_2021) dopo aver effettuato [l'iscrizione](https://fullstackopen.com/it/part0/general_info#sign-up-for-the-exam) all'esame stesso. Per questo processo e' necessario un numero di previdenza sociale finlandese (social security number).

Una volta completati abbastanza esercizi per ottenere un voto sufficiente, e' possibile scaricare il certificato del corso dal [sistema di invio](https://studies.cs.helsinki.fi/stats/courses/fullstackopen). Per questo processo non e' necessario un numero di previdenza sociale finlandese (social security number).

L'ultima data possibile per sostenere l'esame è il 10 gennaio 2022. \*\*Nota che ci si deve iscrivere all'esame entro e non oltre il 9 gennaio 2022.

Si può sostenere l'esame solo dopo aver presentato abbastanza esercizi per cinque crediti. Non è saggio in pratica fare l'esame subito dopo aver presentato il numero critico di esercizi. L'esame è lo stesso per 5-13 crediti e non conta per il tuo voto.

<i>Non è necessario partecipare all'esame del corso o iscriversi al corso della Open University per ottenere il certificato del corso</i>.

#### Parte 6 - Full Stack Web Development, estensione 1 (1 cr, AYCSM141082en)

Questa estensione permette di ottenere un credito aggiuntivo presentando almeno 127 degli esercizi inerenti le parti 0-7.

- Invia almeno 127 esercizi inerenti le parti 0-7.
- [Iscriviti alla parte 6 attraverso l'Open University](https://www.avoin.helsinki.fi/palvelut/esittely.aspx?s=otm-2c09d93d-4f75-4359-85a3-5f8e2c2c5ce6).
- [Richiedi i crediti per la parte 6](https://fullstackopen.com/it/part0/general_info/#how-to-get-your-credits).

#### Parte 7 - Full Stack Web Development, estensione 2 (1 cr, AYCSM141083en)

Questa estensione permette di ottenere un credito aggiuntivo presentando almeno 138 degli esercizi inerenti le parti 0-7.

- Invia almeno 138 esercizi inerenti le parti 0-7.
- [Iscriviti alla parte 7 attraverso l'Open University](https://www.avoin.helsinki.fi/palvelut/esittely.aspx?s=otm-51f0edb4-c137-4871-a1e0-d93ca9b47bdf).
- [Richiedi i crediti per la parte 7](https://fullstackopen.com/it/part0/general_info/#how-to-get-your-credits).

#### Parte 8 - Full Stack Web Development: GraphQL (1 cr, AYCSM14113)

Presentando almeno 22/26 degli esercizi della parte 8 del corso, GraphQL, è possibile ottenere un credito aggiuntivo. La parte 8 può essere fatta in qualsiasi momento dopo la parte 5, perché i suoi contenuti sono indipendenti dalle parti 6 e 7.

- Invia almeno 22/26 esercizi inerenti la parte 8.
- [Iscriviti alla parte 8 attraverso l'Open University](https://www.avoin.helsinki.fi/palvelut/esittely.aspx?s=otm-5f475a66-7d83-4b0e-9413-65e83be3dd7e).
- [Richiedi i crediti per la parte 8](https://fullstackopen.com/it/part0/general_info/#how-to-get-your-credits).

#### Parte 9 - Full Stack Web Development: TypeScript (1 cr, AYCSM14110)

Presentando almeno 24/27 degli esercizi per la parte 9 del corso, TypeScript, è possibile ottenere un credito aggiuntivo. Si raccomanda di completare le parti 0-7 prima di partecipare alla parte 9.

- Invia almeno 24/27 esercizi inerenti la parte 8.
- [Iscriviti alla parte 9 attraverso l'Open University](https://www.avoin.helsinki.fi/palvelut/esittely.aspx?s=otm-f62d31aa-e737-4060-b930-373b5236fa08).
- [Richiedi i crediti per la parte 9](https://fullstackopen.com/it/part0/general_info/#how-to-get-your-credits).

#### Parte 10 - Full Stack Web Development: React Native (2 cr, AYCSM14111)

Presentando 25 esercizi per la parte 10 del corso su React Native, puoi guadagnare due crediti aggiuntivi. Maggiori informazioni sui prerequisiti di questa parte, sulla presentazione degli esercizi e sui crediti possono essere trovate nella [parte 10](/it/part10/introduction_to_react_native).

- Invia almeno 25 esercizi inerenti la parte 10.
- [Iscriviti alla parte 10 attraverso l'Open University](https://www.avoin.helsinki.fi/palvelut/esittely.aspx?s=otm-b2475f8c-e911-4a07-9993-549955381936).
- [Richiedi i crediti per la parte 10](https://fullstackopen.com/it/part0/general_info/#how-to-get-your-credits).

#### Parte 11 - Full Stack Web Development: Continuous Integration / Continuous Delivery (1 cr, AYCSM14112)

Presentando tutti gli esercizi per la parte 11 del corso su Continuous Integration/Delivery, si può guadagnare un credito aggiuntivo.
Maggiori informazioni sui prerequisiti di questa parte e sulla presentazione degli esercizi possono essere trovate nella [parte 11](/it/part11).

- Invia tutti gli esercizi per la parte 11.
- [Iscriviti alla parte 11 attraverso l'Open University](https://www.avoin.helsinki.fi/palvelut/esittely.aspx?s=otm-499399bc-1897-460a-ba9e-3b73af4e9d33).
- [Richiedi i crediti per la parte 11](https://fullstackopen.com/it/part0/general_info/#how-to-get-your-credits).

#### Parte 12 - Full Stack Web Development: Containers (1 cr, AYCSM14112)

Presentando tutti gli esercizi per la parte 12 del corso sulla tecnologia dei containers, puoi guadagnare un credito aggiuntivo.
Maggiori informazioni sui prerequisiti di questa parte e sulla presentazione degli esercizi possono essere trovate nella [parte 12](/it/part12).

- Invia tutti gli esercizi per la parte 12.
- [Iscriviti alla parte 12 attraverso l'Open University](https://www.avoin.helsinki.fi/palvelut/esittely.aspx?s=otm-30c40872-9c07-4bbf-859a-b206fb598b60).
- [Richiedi i crediti per la parte 12](https://fullstackopen.com/it/part0/general_info/#how-to-get-your-credits).

#### Parte 13 -

### Come ottenere i crediti

Nota che per ricevere i crediti universitari e' necessario un numero di previdenza sociale finlandese.

Se vuoi ricevere i crediti, salva il tuo <b>numero di studente dell'Università di Helsinki</b> nel
[sistema di invio degli esercizi](https://studies.cs.helsinki.fi/stats/courses/fullstackopen)

![](../../images/0/28b.png)

Se non sei uno studente dell'Università di Helsinki, puoi ottenere un numero di studente iscrivendoti al corso attraverso l'[Open University](/it/part0/general_info#sign-up-for-the-exam).

Riceverai i tuoi crediti dopo aver presentato abbastanza esercizi per ottenere un voto sufficiente, aver superato l'esame e aver comunicato il completamento del corso attraverso il sistema di invio degli esercizi:

![](../../images/0/28a.png)

Puoi visualizzare il tuo voto in Weboodi circa quattro settimane dopo aver comunicato il completamento del corso.

**Nota** che per ottenere i crediti universitari è necessaria una registrazione per ogni parte completata. Leggi [altre informazioni sulla registrazione](/it/part0/general_info#parts-and-completion).

### Certificato del corso

Anche se non ti iscrivi a Open University per l'esame, puoi comunque scaricare il certificato del corso dal [sistema di invio degli esercizi](https://studies.cs.helsinki.fi/stats/courses/fullstackopen) una volta che hai completato abbastanza esercizi. <i>Per ottenere il certificato non è necessario un numero di previdenza sociale finlandese.</i>

### Espandere un corso completato precedentemente

Se hai già seguito il corso come MOOC o come corso universitario, ora puoi ampliare il tuo corso.

#### Espandere Full stack open 2019 o 2020

Puoi semplicemente riprendere da dove avevi interrotto! Se desideri inviare nuovamente una parte, contatta il personale del corso tramite [email](mailto:matti.luukkainen@helsinki.fi) o Telegram [@mluukkai](https://t.me/mluukkai), con il tuo nome utente di GitHub e quali parti vorresti eliminare dai tuoi invii.

#### Espandere altre parti del corso

Puoi sostituire <i>parti</i> di questo corso con parti che hai inviato in precedenza. Ad esempio, se hai già completato il corso a tre crediti, puoi sostituire le parti 0-3 di questo corso con le parti che hai completato in precedenza. È possibile sostituire solo parti in sequenza, quindi non è possibile sostituire, ad esempio, le parti 0 e 2 ma non completare la parte 1.

Puoi sostituire solo parti intere. Ad esempio, se in precedenza hai inviato il 50% degli esercizi in una parte, non puoi sostituire quegli esercizi: dovresti ricominciare da quella parte del corso.

Il "trasferimento dei crediti" delle parti precedentemente completate avviene nella scheda <i>my submissions</i> del [sistema di invio degli esercizi](https://studies.cs.helsinki.fi/stats/courses/fullstackopen).

Se hai già superato l'esame del corso (escluso l'esame per il corso da tre crediti), e stai ora ampliando il tuo corso, non devi ripetere l'esame.

### Consegnare gli esercizi

Gli esercizi vengono inviati tramite GitHub e contrassegnati come eseguiti sul[sistema di invio degli esercizi](https://studies.cs.helsinki.fi/stats/courses/fullstackopen).

Se invii esercizi da parti diverse della stessa repository, usa un sistema appropriato per nominare le tue cartelle. Ovviamente puoi creare una nuova cartella per ogni parte. Se stai utilizzando una repository privata, aggiungi <i>mluukkai</i> come collaboratore.

Gli esercizi vengono presentati **una parte alla volta**. Dopo aver inviato gli esercizi per una parte, non è più possibile inviare altri esercizi per quella parte.

Gli esercizi inviati tramite GitHub vengono controllati da un sistema anti-plagio. Se il codice inviato risulta essere uguale alle risposte modello o nel caso in cui più studenti consegnino lo stesso codice, la situazione viene gestita secondo la [linea di condotta sul plagio](https://guide.student.helsinki.fi/it/article/what-cheating-and-plagiarism) dell'Università di Helsinki.

Molti degli esercizi costruiscono un'applicazione in maniera graduale. In questi casi è sufficiente presentare l'applicazione completa. Puoi fare un commit dopo ogni esercizio, ma non è obbligatorio.

### Iscrizione all'esame

Per i crediti universitari ufficiali è necessario superare l'esame del corso che si fa in Open University Moodle. Nota che è possibile iscriversi all'esame solo se si dispone di un numero di previdenza sociale finlandese o se si è in grado di iscriversi di persona al corso a Helsinki!

Segui le istruzioni di seguito per accedere allo spazio Moodle del corso:

- [Iscriviti al corso](https://www.avoin.helsinki.fi/palvelut/esittely.aspx?s=otm-eeffe055-8b94-42d0-9167-50476ad32133) attraverso Open University entro il 9 gennaio 2022
- Riceverai il link Moodle e la chiave del corso (course key) tramite e-mail entro 24 ore dalla registrazione del corso.
- User ID. Studi all'Università di Helsinki o altri [istituti membri HAKA](https://wiki.eduuni.fi/display/CSCHAKA/Members+and+partners)?
  - Se sì, usa il tuo nome utente e password per accedere a Moodle.
  - Se no, attiva il tuo ID utente dell'Università di Helsinki per accedere a Moodle. Riceverai maggiori informazioni sull'ID utente dopo la registrazione tramite e-mail.
- Accedi allo spazio Moodle con il tuo ID utente Università di Helsinki / HAKA e la chiave di iscrizione.
- Dopo l'iscrizione al corso, salva il tuo numero identificativo dell'Università di Helsinki (University of Helsinki student ID) in [my submissions](https://studies.cs.helsinki.fi/stats/myinfo) nel sistema di invio.
- Se hai utilizzato l'identificazione HAKA del tuo istituto per accedere a Moodle, invia un messaggio a avoin-student@helsinki.fi e richiedi l'ID studente dell'Università di Helsinki.
  - Invia il messaggio dallo stesso indirizzo email utilizzato per l'iscrizione al corso.
  - Includi il tuo nome completo, data di nascita, nome del corso nell'e-mail.

Attenzione!

- Hai bisogno dell'accesso Moodle solo per l'esame, non per accedere al certificato del corso.
- I crediti per il corso sono disponibili solo per gli studenti che si sono registrati con successo al corso attraverso l'Open University e hanno completato il corso secondo le istruzioni.

L'iscrizione elettronica è disponibile se si soddisfa uno dei seguenti criteri:

- Hai un numero di identità personale finlandese (formato: xxxxxxxx-xxxx) o un online banking ID.
- Sei uno studente dell'Università di Helsinki.
- Sei uno studente in un altro [istituto membro HAKA](https://wiki.eduuni.fi/display/CSCHAKA/Members+and+partners).

Dopo l'iscrizione al corso ricordati che devi salvare il numero identificativo dello studente (student ID number) nella scheda <i>my submissions</i> nel [sistema di invio](https://studies.cs.helsinki.fi/stats/myinfo). Se hai utilizzato l'identificazione HAKA del tuo istituto per accedere a Moodle, invia un messaggio a avoin-student@helsinki.fi e richiedi l'ID studente dell'Università di Helsinki.

Includi il tuo nome completo, l'indirizzo e-mail utilizzato per l'iscrizione, la data di nascita e il nome del corso nell'e-mail.

### Progetto full stack

Un progetto full stack del valore di 5, 7 o 10 crediti sarà disponibile tramite Open University.

Per il progetto, un'applicazione è implementata in React e/o Node, sebbene sia possibile implementare anche un'applicazione mobile in React Native.

Il numero di crediti si basa sulle ore di lavoro svolte. Un credito corrisponde a circa 17,5 ore di lavoro. La valutazione finale del lavoro è superato o non superato.

È possibile completare il progetto in coppia o in gruppo.

Leggi [altre informazioni sul progetto](https://github.com/FullStack-HY/misc/blob/main/project.md).

### Promessa di colloquio

I nostri collaboratori, [Houston Inc.](https://houston-inc.com/), [Terveystalo](https://www.terveystalo.com/it/) e [Smartly.io](https://www.smartly.io/), hanno dato la <i>promessa di un colloquio di lavoro</i> per tutti coloro che completano il corso e il project work con il massimo dei crediti(13 + 10).

Ciò significa che lo studente può, se lo desidera, iscriversi a un colloquio di lavoro con un collaboratore che ha dato la promessa. Il docente del corso, Matti Luukkainen, invierà le istruzioni allo studente dopo che i corsi sono stati completati con il massimo dei crediti.

Devi essere residente in Finlandia per poter partecipare a queste interviste.

### Prima di cominciare

Per questo corso, si consiglia di utilizzare il [browser Chrome](https://www.google.com/chrome/) perché fornisce i migliori strumenti per lo sviluppo web. Un'altra alternativa è [Firefox Developer Edition](https://www.mozilla.org/en-US/firefox/developer/) che fornisce la stessa gamma di funzioni.

Gli esercizi del corso vengono inviati tramite GitHub, quindi Git deve essere installato e dovresti sapere come usarlo. Per istruzioni, vedi il [tutorial su Git e GitHub per principianti](https://product.hubspot.com/blog/git-and-github-tutorial-for-beginners).

Installa un editor di testo che supporti lo sviluppo web. Si consiglia [Visual Studio Code](https://code.visualstudio.com/).

Non programmare con nano, Notepad o Gedit. Anche NetBeans non è consigliato per lo sviluppo web. È anche piuttosto pesante rispetto a Visual Studio Code.

Installa anche [Node.js](https://nodejs.org/it/). Il materiale e' basato sulla versione 14.8.0, quindi non installare versioni piu' vecchie. Vedi le [istruzioni per installare Node.js](https://nodejs.org/it/download/package-manager/).

Node package manager [npm](https://www.npmjs.com/get-npm) verrà installato automaticamente con Node.js. Durante il corso npm sara' utilizzato attivamente. Node.js include anche [npx](https://www.npmjs.com/package/npx) che verra' utilizzato in alcuni casi.

### Errori nel materiale

Se trovi un errore di battitura nel materiale, o concetti espressi in modo poco chiaro, o semplicemente una struttura grammaticale inappropriata,crea una <i>pull request</i> al materiale del corso nella [repository](https://github.com /fullstack-hy2020/fullstack-hy2020.github.io). Ad esempio, il codice sorgente markdown di questa pagina si trova nella repository all'indirizzo <https://github.com/fullstack-hy2020/fullstack-hy2020.github.io/edit/source/src/content/0/it/ part0a.md>

In fondo a ogni parte del materiale c'è un link per <em>proporre modifiche al materiale</em>. Puoi modificare il codice sorgente della pagina cliccando sul link.

</div>
